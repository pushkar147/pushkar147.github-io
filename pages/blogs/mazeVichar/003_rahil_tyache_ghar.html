<!DOCTYPE html>
<html lang="en">

<head>
	<meta charset="utf-8">
	<title> माझे विचार - राहील त्याचे घर??? | pushkar147</title>
	<meta name="viewport" content="width=device-width, initial-scale=1">
	<meta name="author" content="Pushkar Patkar" />
	<meta name="description" content="" />
	<link rel="stylesheet" href="../../../css/style.css">
	<script src="../../../js/includeHTML.js"></script>
</head>

<body>
	<div include-HTML = "header.html"> </div>
<!--	begining of the content	-->

<h2> ... माझे विचार ...  </h2>

<hr>

<h1> <center> <b>राहील त्याचे घर??? </b> </center> </h1>

<div style="text-align: justify">

&emsp;&emsp;	एक भला मनुष्य स्वतःच्या घरामध्ये सुखाने रहात होता. एक दिवस एक दांडगट मनुष्य आला. त्याने आपल्या ताकदीच्या जोरावर त्या घरातील मनुष्याला बाहेर फेकून दिले आणि तो त्या घरात राहू लागला. त्या मूळ मालकाने घरात पुन्हा प्रवेश करण्याचे प्रयत्न केले, पण त्याला यश आले नाही. तो हतबल झाला. अशी अनेक वर्षे निघून गेली. या प्रकरणाचा निवाडा कसा करणे योग्य आहे? घराचा ताबा मूळ मालकाला परत द्यावा? की 'राहील त्याचे घर' या न्यायाने ते घर घुसखोराच्याच ताब्यात ठेवावे? की ते घर दोघांना अर्धे-अर्धे वाटून द्यावे? माझी सदसद्विवेकबुदधी प्रथम पर्यायाचाच पुरस्कार करेल, कारण उरलेले दोन पर्याय मला मानसिक विकृतिला जन्म देणारे वाटतात. जर मूळ मालकाने नव्या उमेदीने घुसखोराला बाहेर काढून स्वतःच्या घराचा ताबा परत घेतला, तर त्यामध्ये गैर काय आहे? <br>

&emsp;&emsp;	रामजन्मभूमीवर प्रभू श्रीरामांचे मंदिर उभारले जाणार याचा मला अत्यंत आनंद होत आहे. हा आनंद फक्त मंदिर बांधले जाणार याचा नसून, आपले धार्मिक स्थळ आपल्याला परत मिळाले याचा आहे. परमेश्वराची उपासना करण्याचे विविध मार्ग आहेत. कुणी शैव असतात, तर कुणी वैष्णव. कोणी अल्लाहला सर्वसाक्षी परमेश्वर मानतात, तर कोणी जीझसला विश्वाचा तारणहार. मूर्तीपूजा मान्य नसणाऱ्या बौद्ध अनुयायांनासुद्धा तथागतांच्या प्रतिमेत भगवंताचे स्वरूप दिसते. आपलाच पंथ दुसऱ्याने स्विकारला पाहीजे, अशी बळजबरी कुणीही करता कामा नये. जर एकाच्या उपासनेमुळे दुसऱ्याच्या कामात व्यत्यय येत नसेल, तर दुसऱ्याने पहिल्याच्या उपासनेत ढवळाढवळ करण्याचे काहीच कारण नाही. लक्षावधी लोकांचे श्रद्धास्थान असलेले मंदिर पाडून जर मस्जिद बांधली, तर खरेच ती इस्लाम धर्माची सेवा होईल का? अल्लाहला हे मान्य असते का? प्रेषितांनी असा उपदेश केला होता का? मला खात्री आहे, कोणताही धर्म अशा निंदनीय कृत्याचे समर्थन करणार नाही. <br>

&emsp;&emsp;	याउलट जर परिस्थिती असते, उदा. एखाद्या जागी सर्वप्रथम एक मस्जिद किंवा चर्च किंवा कोणतेही प्रार्थनास्थळ बांधलेले होते आणि ते पाडून मंदिर बांधण्यात आले असते, तरी मला दुःखच झाले असते. परंतु हिंदू धर्माचा इतिहास आणि हिंदुत्वाच्या केंद्रस्थानी असलेले <b>साधनानाम् अनेकता</b> हे सूत्र पाहिले, की अशी परिस्थिती निर्माण होणे दुरापास्त आहे, असे मला वाटते.

</div>
<br>
<div style="text-align: right">
- पुष्कर पाटकर. &emsp;&ensp; <br>
श्रावण कृ. २, शके १९४२. <br>
 (५ ऑगस्ट २०२०.)&emsp; <br>
</div>

<hr>
<center>
	<a href="#">Leave a Reply</a>
</center>

<!--	end of the content	-->
	<div include-HTML = "footer.html"> </div>
	<script> includeHTML(); </script>
</body>

</html>