<!DOCTYPE html>
<html lang="en">

<head>
	<meta charset="utf-8">
	<title> माझे विचार - श्रीमंत योगी | pushkar147</title>
	<meta name="viewport" content="width=device-width, initial-scale=1">
	<meta name="author" content="Pushkar Patkar" />
	<meta name="description" content="" />
	<link rel="stylesheet" href="../../../css/style.css">
	<script src="../../../js/includeHTML.js"></script>
	<!--script id="MathJax-script" async src="https://cdn.jsdelivr.net/npm/mathjax@3.0.0/es5/tex-mml-chtml.js"></script-->
</head>

<body>
	<div include-HTML = "header.html"> </div>
<!--	begining of the content	-->

<h2> ... माझे विचार ...  </h2>

<hr>
<h1> <center> <b>श्रीमंत योगी </b> </center> </h1>

<div style="text-align: justify">

&emsp;&emsp;	<b>दिल्लीन्द्रपदलिप्सवः</b> या शब्दामध्ये छत्रपती शिवाजी महाराजांचे वर्णन केले जाते. 'दिल्लीन्द्रपदलिप्सवः' म्हणजे दिल्लिच्या राजपदाची अभिलाषा बाळगणारा. वरवर जरी हे वर्णन बरोबर वाटत असले, तरी मी पूर्णतः या वर्णनाशी सहमत नाही. महाराजांचे स्वप्न <b>हिंदवी स्वराज्या</b>चे म्हणजे संपूर्ण हिंदुस्थानभर स्वराज्य निर्माण करण्याचे असले तरी, तो निव्वळ <b>सत्तासंघर्ष</b> किंवा <b>धर्मसंघर्ष</b> नव्हता. मूळ उद्देश <b>सुराज्या</b>चा होता. शिवचरित्राचा माझ्या अल्पमतिने थोडाफार अभ्यास केल्यावर माझी अशी धारणा झाली आहे, की त्यावेळी सुयोग्य राज्यकारभार करणारा दिल्लीश्वर असता, मग तो कोणी का असेना, शिवप्रभूंनी दिल्लिच्या राजपदाची ईच्छाच धरली नसती. शिवरायांनी औरंगजेबाला लिहिलेल्या पत्रामध्ये सम्राट अकबराच्या प्रजाहितदक्ष राज्यकारभाराची काढलेली आठवण, छत्रसाल बुंदेल्याला स्वराज्यनिर्मितिचा केलेला उपदेश व मदतीचे आश्वासन, तसेच गोवळकोंड्याच्या कुत्बशहासी घेतलेली सौहार्दपूर्ण भेट महाराजांची विचारसरणी प्रतिबिंबित करतात.  <br>

&emsp;&emsp;	रामदास स्वामी यांनी केलेले <b>श्रीमंत योगी</b> हे वर्णन मला जास्त अचूक वाटते. श्रीमान म्हणजे ज्याच्याजवळ <b>श्री</b> (यश, समृद्धी इ.) आहे असा मनुष्य. श्रीमंत हे श्रीमानचे आदरार्थी अनेकवचन. योगी म्हणजे तपस्वी किंवा तपस्व्याप्रमाणे जीवन व्यतीत करणारा. असे हे परस्परविरोधी वाटणारे दोन शब्द एकत्र केल्यानंतरचे वर्णन शिवरायांना तंतोतंत लागू पडते. छत्रपतिंचे कमीत कमी शब्दात चपखलपणे वर्णन करावे तर ते रामदास स्वामींनीच. <b>निश्चयाचा महामेरु</b>, <b>जाणता राजा</b> ही विशेषणे समर्थांखेरीज इतर कुणाला सुचणे अवघड आहे. <br>

&emsp;&emsp;	शिवछत्रपतिंच्या स्वराज्यनिर्मितिमध्ये अनेक गोष्टींचा सहभाग होता. मालोजीराजे-शहाजीराजे यानी मिळवलेली सरदारकी व जहागिरदारी, रामदास-तुकारामादि संतमंडळींनी तयार केलेली वैचारीक पार्श्वभूमी, विजयनगरच्या दैदिप्यमान साम्राज्याचा इतिहास, आई जिजाऊचे संस्कार व शिकवण, दादोजी कोंडदेवांकडून गिरवलेले राज्यकारभाराचे धडे, स्वराज्याच्या होमकुंडात प्राणाहुती देण्याची जिवलगांची तयारी इत्यादि गोष्टी स्वराज्यनिर्मितिमध्ये सहाय्यभूत ठरल्या; परंतु फक्त कोंदण शोभायमान असुन भागत नाही, हिरादेखील त्याच प्रतीचा लागतो. भारतवर्षामध्ये हजारो राजे-महाराजे होऊन गेले, पण शिवाजी महाराजांचे व्यक्तिमत्व इतके असामान्य होते की जनतेने त्याना <b>ईश्वरी अवतार</b> मानले. हा बहुमान आतापर्यंत इतर कोणालाही मिळाला नव्हता. या यशाचे गमक एकच होते, शिवरायांनी <b>स्वराज्य व्हावे ही श्रींची इच्छा</b> मानली आणि निर्मिलेले स्वराज्य हे <b>रयतेचे राज्य</b> मानले. मीपणाचा त्याग केलेला मनुष्यच श्रेष्ठपदास पात्र होतो, अशी माझी धारणा आहे. <br>

&emsp;&emsp;	शिवजयंती नेमकी कोणत्या दिवशी साजरी करावी, हा आणखी एक वादाचा मुद्दा आहे. शिवाजी महाराज हे खऱ्या अर्थाने <b>राष्ट्रपुरुष</b> होते, त्यामुळे त्यामुळे त्यांची जयंती भारतीय सौर दिनांकाप्रमाणे किंवा इसवी सनाप्रमाणे साजरी करणे क्रमप्राप्त आहे. असे असले तरी, शिवरायांना <b>अवतारी पुरुष</b> मानणाऱ्यांची संख्या थोडी नाही. दक्षिण हिंदुस्थानातील अवतारी पुरुषाची जयंती मराठी (शालिवाहन) कालगणनेप्रमाणे करणे उचित आहे. या सगळ्याहून अधिक महत्त्वाची गोष्ट लक्षात घेतली पाहिजे, शिवाजी महाराज हे <b>शककर्ते राजे</b> होते, त्यामुळे <b>राज्याभिषेक शका</b>नुसार (म्हणजे तिथिप्रमाणेच) शिवजयंती साजरी करणे सर्वाधिक योग्य आहे. या जन्मतिथिमध्येदेखील एकवाक्यता नाही. परंपरेनुसार वैशाख शुद्ध द्वितीया जन्मतिथी मानली जाते, तर फाल्गुन कृष्ण तृतीया सुधारीत जन्मतिथी मानली जाते. या दोन्हींपैकी कोणतीही तिथी १९ फेब्रुवारीला येऊ शकत नाही. अशा रितीने या महान पुरुषाची जयंती वर्षातून तीनदा साजरी केली जाते. शिवजयंती कोणत्या दिवशी साजरी करावी हा मुद्दा गौण आहे. खरा मुद्दा आहे, छत्रपतिंनी घालून दिलेला आदर्श आचरणात आणण्याचा. फक्त उत्सव साजरा करुन भागणारे नाही. ज्याप्रमाणे असंख्य देशवासीयांची राष्ट्रभक्ती वर्षातील १५ ऑगस्ट आणि २६ जानेवारी या फक्त दोनच दिवशी उफाळून येते, तोच प्रकार शिवजयंतीचा आहे. <br>

&emsp;&emsp;	शिवाजी महाराज हे <b>हिंदूंचे राजे</b> होते, असा एक समज समाजामध्ये प्रचलित आहे. माझ्या मते शिवाजी महाराज हे फक्त हिंदूधर्मियांचे नव्हे, तर <b>सर्वधर्मियांचे राजे</b> होते. बहुसंख्यजण महाराजांचे <b>वैयक्तिक धर्माचरण</b> व राज्यकारभारातील  धर्मविषयक धोरण यामध्ये गल्लत करतात. धर्मनिरपेक्ष राज्य ही संकल्पना १७व्या शतकात अस्तित्वात नव्हती, पण काळाच्या पुढे बघणाऱ्या शिवरायांचे राज्य <b>धर्मनिरपेक्ष</b> म्हणावे असेच होते. <b>हिंदवी स्वराज्य</b> या संज्ञेतील <i>हिंदवी</i> हा शब्द <b>धर्मदर्शक</b> नसून <b>राष्ट्रदर्शक</b> आहे. महाराजांचे व्यक्तिगत जीवन हिंदू धर्माला अनुसरून असले तरी, स्वराज्यामध्ये नीतिनियमांना अनुसरून वागणाऱ्या सर्वच जणांना आश्रय होता. छत्रपतिंच्या सिंहासनाची देखभाल करण्याचे काम तर मदारी मेहतर या एका मुसलमानाकडे होते. महाराज <b>धर्मभक्त</b> होते, जिझिया कर लादणाऱ्या अौरंगजेबाप्रमाणे <b>धर्मवेडे</b> नव्हते. लढाईच्या धामधुमीतसुद्धा स्त्रिया, कुरआनची प्रत, मस्जिद इत्यादिंची विटंबना होऊ नये, यासाठी महाराजांची सक्त ताकीद होती. शिवछत्रपतिंना धर्माच्या चौकटीत बसवणे, मूर्खपणाचे आहे. काही लोक तर, त्यांना एका विशिष्ट जातीमध्ये बंदिस्त करतात, तेव्हा मला त्या लोकांच्या बुद्धिमत्तेची कीव करावीशी वाटते. <b>जय भवानी, जय शिवाजी</b> ही संपूर्ण हिंदूस्थानाची राष्ट्रीय घोषणा झाली पाहिजे; परंतु ज्यावेळी निव्वळ स्वार्थापोटी या घोषणेचा उपयोग लोकांची माथी भडकवण्यासाठी आणि अकारण जातीय द्वेष पसरवण्यासाठी केला जातो, तेव्हा अतीव दुःख होते. <br>

&emsp;&emsp;	छत्रपतिंनी बसवलेली राज्यकारभाराची घडी आदर्शवत होती. सत्तेचे केंद्रीकरण आणि विकेंद्रीकरण यामध्ये योग्य समतोल साधलेला होता. रयतेच्या राज्याला मारक असलेली वतनदारी पद्धत बंद व्हावी म्हणून त्यांनी स्वतःच्या (दुहेरी ) व्याह्यालादेखील वतन देण्याचे टाळले. काहीवेळा वाटते, या २१व्या शतकापेक्षा चांगली परिस्थिती होती. नव्हते कसले आरक्षण, नव्हती कोणाला आरक्षण मागण्याची गरज आणि नव्हती कोणाची आरक्षण मागण्याची बिशाद. स्वराज्याचे छत्रपती मराठा, पंतप्रधान ब्राह्मण, उर्वरीत मंत्रिमंडळ आणि सैन्य तर अठरापगड जातींचे. कृष्णाजी भास्करचे शिर धडावेगळे करताना महाराजांच्या मनात ब्राह्मणद्वेषाची भावना नव्हती, तसेच रामदास स्वामींच्या पायावर मस्तक ठेवताना ते ब्राह्मण आहेत हा निकष नव्हता. महाराजांची <b>क्षत्रियकुलावतंस</b> आणि <b>गोब्राह्मण-प्रतिपालक</b> ही बिरुदे, महाराजांनी ज्यांच्यासोबत कांदाभाकर खाल्ली त्या मावळ्यांना खटकली नाही, तसेच स्वराज्याचा उत्तराधिकारी वाचावा म्हणून कृष्णाजीपंत आणि त्यांच्या बंधूंनी धर्मशास्त्राच्या विरुद्ध जायला मागेपुढे पाहिले नाही. <br>

&emsp;&emsp;	शिवरायांनी आपल्या आयुष्यात सरदारपुत्र ते छत्रपती असा असामान्य प्रवास केला. स्वराज्याची ही यशोगाथा महाराजांच्या मृत्यूबरोबर समाप्त होत नाही. महाराजांच्या मृत्यूनंतर लगेचच पूर्ण सामर्थ्यानिशी दक्षिणेत आलेल्या अौरंगजेबाशी मराठ्यांनी २७ वर्षे (आणि तेही विशेष नेतृत्व नसताना) निकराने लढा देणे आणि तो जिंकणे, हीदेखील शिवाजी महाराजांच्या महत्कार्याची फलश्रुती होती. <br>

</div>
<br>
<div style="text-align: right">
- पुष्कर पाटकर. &emsp;&emsp; <br>
फाल्गुन कृ. ३, शके १९४१. <br>
(१२ मार्च २०२०.) &emsp;
</div>

<hr>
<center>
	<!--button onclick="window.location.href = 'pushkar147.github.io'">Leave a Reply</button-->
	<a href="https://forms.gle/D3jZUr62Pv7h5t6Q7">Leave a Reply</a>
</center>

<!--	end of the content	-->
	<div include-HTML = "footer.html"> </div>
	<script> includeHTML(); </script>
</body>

</html>