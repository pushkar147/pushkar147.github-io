<!DOCTYPE html>
<html lang="en">

<head>
	<meta charset="utf-8">
	<title>श्रीविष्णुसहस्रनामस्तोत्रम् | pushkar147</title>
	<meta name="viewport" content="width=device-width, initial-scale=1">
	<meta name="author" content="Pushkar Patkar" />
	<meta name="description" content="श्रीविष्णुसहस्रनामस्तोत्रम्" />
	<link rel="stylesheet" href="../../../../css/style.css">
	<script src="../../../../js/includeHTML.js"></script>
	<!--script id="MathJax-script" async src="https://cdn.jsdelivr.net/npm/mathjax@3.0.0/es5/tex-mml-chtml.js"></script-->
	
	<style> shlok {font-size: 1.16em;} </style>
</head>

<body>
	<div include-HTML = "header.html"> </div>
<!--	begining of the content	-->
<center>

<h1> श्रीविष्णुसहस्रनामस्तोत्रम् </h1>

।। श्रीगणेशाय नमः ।। <br>

<shlok>
यस्य स्मरणमात्रेण जन्मसंसारबन्धनात् ।	<br>
विमुच्यते नमस्तस्मै विष्णवे प्रभविष्णवे ।।१।।	<br>
नमः समस्तभूतानामादिभूताय भूभृते ।	<br>
अनेकरूपरूपाय विष्णवे प्रभविष्णवे ।।२।।	<br>	<br>
</shlok>

वैशम्पायन उवाच	<br>
<shlok>
श्रुत्वा धर्मानशेषेण पावनानि च सर्वशः ।	<br>
युधिष्ठिरः शान्तनवं पुनरेवाभ्यभाषत ।।३।।	<br>	<br>
</shlok>

युधिष्ठिर उवाच 	<br>
<shlok>
किमेकं दैवतं लोके किं वाप्येकं परायणम् ।	<br>
स्तुवब्तः कं कमर्चन्तः प्राप्नुयुर्मानवाः शुभम् ।।४।।	<br>
को धर्मः सर्वधर्माणां भवतः परमो मतः ।	<br>
किं जपन्मुच्यते जन्तुर्जन्मसंसारबन्धनात् ।।५।।	<br>	<br>
</shlok>

भीष्म उवाच	<br>
<shlok>
जगत्प्रभुं देवदेवमनन्तं पुरुषोत्तमम् ।	<br>
स्तुवन्नामसहस्रेण पुरुषः सततोत्थितः ।।६।।	<br>
तमेव चार्चयन्नित्यं भक्त्या पुरुषमव्यम् ।	<br>
ध्यायन्स्तुवन्नमस्यंश्च यजमानस्तमेव च ।।७।।	<br>
अनादिनिधनं विष्णुं सर्वलोकमहेश्वरम् ।	<br>
लोकाध्यक्षं स्तुवन्नित्यं सर्वदुःखातिगो भवेत् ।।८।।	<br>
ब्रह्मण्यं सर्वधर्मज्ञं लोकानां कीर्तिवर्धनम् ।	<br>
लोकनाथं महद्भूतं सर्वभूतभवोद्भवम् ।।९।।	<br>
एष मे सर्वधर्माणां धर्मोsधिकतमो मतः ।	<br>
यद्भक्त्या पुण्डरीकाक्षं स्तवैरर्चेन्नरः सदा ।।१०।।	<br>
परमं यो महत्तेजः परमं यो महत्तपः ।	<br>
परमं यो महद्ब्रह्म परमं यः परायणम् ।।११।।	<br>
पवित्राणां पवित्रं यो मङ्गलानां च मङ्गलम् ।	<br>
दैवतं देवतानां च भूतानां योsव्यः पिता ।।१२।।	<br>
यतः सर्वाणि भूतानि भवन्त्यादियुगागमे ।	<br>
यस्मिंश्च प्रलयं यान्ति पुनरेव युगक्षये ।।१३।।	<br>
तस्य लोकप्रधानस्य जगन्नाथस्य भूपते ।	<br>
विष्णोर्नामसहस्रं मे शृणु पापभयापहम् ।।१४।।		<br>
यानि नामानि गौणानि विख्यातानि महात्मनः ।	<br>
ऋषिभिः परिगीतानि तानि वक्ष्यामि भूतये ।।१५।।	<br>
ऋषिर्नाम्नां सहस्रस्य वेदव्यासो महामुनिः ।	<br>
छन्दोsनुष्टप् तथा देवो भगवान् देवकीसुतः ।।१६।।	<br>
ॐ विष्णुं विष्णुं महाविष्णुं प्रभविष्णुं महेश्वरम् ।	<br>
अनेकरूपं दैत्यान्तं नमामि पुरुषोत्तमम् ।।१७।।	<br><br>
</shlok>

श्रीवेदव्यास उवाच	<br>
ॐ  अस्य श्रीविष्णोर्दिव्यसहस्रनामस्तोत्रमालामन्त्रस्य । श्रीभगवान् वेदव्यास ऋषिः । श्रीकृष्णः परमात्मा देवता । अनुष्टुप् छन्दः । आत्मयोनिः स्वयं जात इति बीजम् । देवकीनन्दनः स्रष्टेति शक्तिः । त्रिसामा सामगः सामेति हृदयम् । शङ्खभृन्नन्दकी चक्रीति कीलकम् । शार्ङ्गधन्वा गदाधर इत्यस्त्रम् । रथाङ्गपाणिरक्षोभ्य इति कवचम् । उद्भवः क्षोभणो देव इति परमो मन्त्रः । श्रीमहाविष्णुप्रीत्यर्थे विष्णोर्दिव्यसहस्रनामजपे विनियोगः ।	<br><br>

अथ न्यासः ।	<br>
ॐ  शिरसि वेदव्यासऋषये नमः । मुखे अनुष्टुप्छन्दसे नमः । हृदि श्रीकृष्णपरमात्मदेवतायै नमः । गुह्ये अमृतांशूद्भवो भानुरिति बीजाय नमः । पादयर्देवकीनन्दनः स्रष्टेति शक्तये नमः । सर्वाङ्गे शङ्खभृन्नन्दकी चक्रीति कीलकाय नमः । करसंपुटे मम श्रीकृष्णप्रीत्यर्थे जपे विनियोगाय नमः ।	<br>
इति ऋष्यादिन्यासः ।।	<br>	<br>

अथ करन्यासः ।	<br>
ॐ  विश्वं विष्णुर्वषट्कार इत्यङ्गुष्ठाभ्यां नमः । अमृतांशूद्भवो भानुरिति तर्जनीभ्यां नमः । ब्रह्मण्यो ब्रह्मकृद्ब्रह्मेति  मध्यमाभ्यां नमः । सुवर्णबिन्दुरक्षोभ्य इत्यनामिकाभ्यां नमः । निमिषोsनिमिषः स्रग्वीति कनिष्ठिकाभ्यां नमः । रथाङ्गपाणिरक्षोभ्य इति करतलकरपृष्ठाभ्यां नमः ।	<br>
इति करन्यासः ।।	<br>	<br>

अथ षडङ्गन्यासः ।	<br>
ॐ  विश्वं विष्णुर्वषट्कार इति हृदयाय नमः । अमृतांशूद्भवो भानुरिति शिरसे स्वाहा । ब्रह्मण्यो ब्रह्मकृद्ब्रह्मेति शिखायै वषट् । सुवर्णबिन्दुरक्षोभ्य इति कवचाय हुम् । निमिषोsनिमिषः स्रग्वीति नेत्रत्रयाय वौषट् । रथाङ्गपाणिरक्षोभ्य इत्यस्त्राय फट् ।	<br>
इति षडङ्गन्यासः ।।	<br>	<br>

श्रीकृष्णप्रीत्यर्थे विष्णोर्दिव्यसहस्रनामजपमहं करिष्ये इति सङ्कल्पः ।।	<br>	<br>

अथ ध्यानम् ।	<br>
<shlok>
ॐ शान्ताकारं भुजगशयनं पद्मनाभं सुरेशम् ।	<br>
विश्वाधारं गगनसदृशं मेघवर्णं शुभाङ्गम् ।।	<br>
लक्ष्मीकान्तं कमलनयनं योगिभिर्ध्यानगम्यम् ।	<br>
वन्दे विष्णुं भवभयहरं सर्वलोकैकनाथम् ।।	<br>	
</shlok>
इति ध्यानम् ।	<br>	<br>

ॐ नमो भगवते वासुदेवाय ।	<br>
<shlok>
ॐ विश्वं विष्णुर्वषट्कारो भूतभव्यभवत्प्रभुः ।	<br>
भूतकृद्भूतभृद्भावो भूतात्मा भूतभावनः ।। १।।	<br>
पूतात्मा परमात्मा च मुक्तानां परमा गतिः ।	<br>
अव्ययः पुरुषः साक्षी क्षेत्रज्ञोsक्षर एव च ।।२।।	<br>
योगो योगविदां नेता प्रधानपुरुषेश्वरः ।	<br>
नारसिंहवपुः श्रीमान् केशवः पुरुषोत्तमः ।।३।।	<br>
सर्वः शर्वः शिवः स्थाणुर्भूतादिर्निधिरव्ययः।	<br>
संभवो भावनो भर्ता प्रभवः प्रभुरीश्वरः ।।४।।	<br>
स्वयंभूः शंभुरादित्यः पुष्कराक्षो महास्वनः ।	<br>
अनादिनिधनो धाता विधाता धातुरुत्तमः ।।५।।	<br>
अप्रमेयो हृषीकेशः पद्मनाभोsमरप्रभुः ।	<br>
विश्वकर्मा मनुस्त्वष्टा स्थविष्ठःस्थविरो ध्रुवः ।।६।।	<br>
अग्राह्यः शाश्वतः कृष्णो लोहिताक्षः प्रतर्दनः ।	<br>
प्रभूतस्त्रिककुब्धाम पवित्रं मङ्गलं परम् ।।७।।	<br>
ईशानः प्राणदः प्राणो ज्येष्ठः श्रेष्ठः प्रजापतिः ।	<br>
हिरण्यगर्भो भूगर्भो माधवो मधुसूदनः ।।८।।	<br>
ईश्वरो विक्रमी धन्वी मेधावी विक्रमः क्रमः ।	<br>
अनुत्तमो दुराघर्षः कृतज्ञः कृतिरात्मवान् ।। ९।।	<br>
सुरेशः शरणं शर्म विश्वरेताः प्रजाभवः ।	<br>
अहः संवत्सरो व्यालः प्रत्ययः सर्वदर्शनः ।।१०।।	<br>
अजः सर्वेश्वरः सिद्धः सिद्धिः सर्वादिरच्युतः ।	<br>
वृषाकपिरमेयात्मा सर्वयोविनिःसृतः ।।११।।	<br>
वसुर्वसुमनाः सत्यः समात्मा संमितः समः ।	<br>
अमोघः पुण्डरीकाक्षो वृषकर्मा वृषाकृतिः ।।१२।।	<br>
रुद्रो बहुशिरा बभ्रुर्विश्वयोनिः शुचिश्रवाः ।	<br>
अमृतः शाश्वतस्थाणुर्वरारोहो महातपाः ।।१३।।	<br>
सर्वगः सर्वविद्भानुर्विष्वक्सेनो जनार्दनः ।	<br>
वेदो वेदविदव्यङ्गो वेदाङ्गो वेदवित् कविः ।।१४।।	<br>
लोकाध्यक्षः सुराध्यक्षो धर्माध्यक्षः कृताकृतः ।	<br>
चतुरात्मा चतुर्व्यूहश्चतुर्द्रष्ट्रश्चतुर्भुजः ।।१५।।	<br>
भ्राजिष्णुर्भोजनं भोक्ता सहिष्णुर्जगदादिजः ।	<br>
अनघो विजयो जेता विश्वयोनिः पुनर्वसुः ।।१६।।	<br>
उपेन्द्रो वामनः प्रांशुरमोघः शुचिरूर्जितः ।	<br>
अतीन्द्रः संग्रहः सर्गो धृतात्मा नियमो यमः ।।१७।।	<br>
वेद्यो वैद्यः सदायोगी वीरहा माधवो मधुः ।	<br>
अतीन्द्रयो महामायो महोत्साहो महाबलः ।।१८।।	<br>
महाबुद्धिर्महावीर्यो महाशक्तिर्महाद्युतिः ।	<br>
अनिर्देश्यवपुः श्रीमानमेयात्मा महाद्रिधृक् ।।१९।।	<br>
महेष्वासो महीभर्ता श्रीनिवासः सताङ्गतिः ।	<br>
अनिरुद्धः सुरानन्दो गोविन्दो गोविदाम्पतिः ।।२०।।	<br>
मरीचिर्दमनो हंसः सुपर्णो भुजगोत्तमः।	<br>
हिरण्यनाभः सुतपाः पद्मनाभः प्रजापतिः ।।२१।।	<br>
अमृत्युः सर्वदृक् सिंहः सन्धाता सन्धिमान् स्थिरः।	<br>
अजो दुर्भर्षणः शास्ता विश्रुतात्मा सुरारिहा ।।२२।।	<br>
गुरुर्गुरुतमो धाम सत्यः सत्यपराक्रमः ।	<br>
निमिषोsसिमिषः स्रग्वी वाचस्पतिरुदारधीः ।।२३।।	<br>
अग्रणीर्ग्रामणीः श्रीमान् न्यायो नेता समीरणः ।	<br>
सहस्रमूर्धा विश्वात्मा सहस्राक्षः सहस्रपात् ।।२४।।	<br>
आवर्तनो निवृत्तात्मा संवृतः संप्रमर्दनः।	<br>
अहः संवर्तको वह्निरनिलो धरणीधरः ।।२५।।	<br>
सुप्रसादः प्रसन्नात्मा विश्वधृग्विश्वभुग्विभुः ।	<br>
सत्कर्ता सत्कृतः साधुर्जह्नुर्नारायणो नरः ।।२६।।	<br>
असंख्येयोsप्रमेयात्मा विशिष्टः शिष्टकृच्छुचिः ।	<br>
सिद्धार्थः सिद्धसङ्कल्पः सिद्धिदः सिद्धिसाधनः ।।२७।।	<br>
वृषाही वृषभो विष्णुर्वृषपर्वा वृषोदरः ।	<br>
वर्धनो वर्धमानश्च विविक्तः श्रुतिसागरः ।।२८।।	<br>
सुभुजो दुर्धरो वाग्मी महेन्द्रो वसुदो वसुः ।	<br>
नैकरूपो बृहद्रूपः शिपिविष्टः प्रकाशनः ।।२९।।	<br>
ओजस्तेजोद्युतिधरः प्रकाशात्मा प्रतापनः ।	<br>
ऋद्धः स्पष्टाक्षरो मन्त्रश्चन्द्रांशुर्भास्करद्युतिः ।।३०।।	<br>
अमृतांशूद्भवो भानुः शशबिन्दुः सुरेश्वरः ।
औषधं जगतः सेतुः सत्यधर्मपराक्रमः ।।
भूतभव्यभवन्नाथः पवनः पावनोsनलः ।
कामहा कामकृत्कान्तः कामः कामप्रदः प्रभुः ।।
युगादिकृद्युगावर्तो नैकमायो महाशनः ।
अदृश्यो व्यक्तरूपश्च सहस्रजिदनन्तजित् ।।
इष्टो विशिष्टः शिष्टेष्टः शिखण्डी नहुषो वृषः ।
क्रोधहा क्रोधकृत्कर्ता विश्वबाहुर्महीधरः ।।
अच्युतः प्रथितः प्राणः प्राणदो वासवानुजः ।
अपान्निधिरधिष्ठानमप्रमत्तः प्रतिष्ठितः ।।
स्कन्दः स्कन्दधरो धुर्यो वरदो वायुवाहनः ।
वासुदेवो बृहद्भानुरादिदेवः पुरन्दरः ।।
अशोकस्तारणस्तारः शूरः शौरिर्जनेश्वरः ।
अनुकूलः शतावर्तः पद्मी पद्मनिभेक्षणः ।।
पद्मनाभोsरविन्दाक्षः पद्मगर्भः शरीरभृत् ।
महर्द्धिर्ऋद्धो वृद्धात्मा महाक्षो गरुडध्वजः ।।
अतुलः शरभो भीमः समयज्ञो हविर्हरिः ।
सर्वलक्षणलक्षण्यो लक्ष्मीवान् समितिञ्जयः ।।
विक्षरो रोहितो मार्गो हेतुर्दामोदरः सहः ।
महीधरो महाभागो वेगवानमिताशनः ।।
उद्भवः क्षोभणो देवः श्रीगर्भः परमेश्वरः ।
करणं कारणं कर्ता विकर्ता गहनो गुहः ।।
व्यवसायो व्यवस्थानः संस्थानः स्थानदो ध्रुवः ।
परर्द्धिः परमस्पष्टस्तुष्टः पुष्टः शुभेक्षणः ।।
रामो विरामो विरजो मार्गो नेयो नयोsनयः ।
वीरः शक्तिमतां श्रेष्ठो धर्मो धर्मविदुत्तमः ।।
वैकुण्ठः पुरुषः प्राणः प्राणदः प्रणवः पृथुः ।
हिरण्यगर्भः शत्रुघ्नोव्याप्तो वायुरधोक्षजः ।।
ऋतुः सुदर्शनः कालः परमेष्ठी परिग्रहः ।
उग्रः संवत्सरो दक्षो विश्रामो विश्वदक्षिणः ।।
विस्तारः स्तावरस्थाणुः प्रमाणं बीजमव्यम् ।
अर्थोsनर्थो महाकोशो महाभोगो महाधनः ।।

</shlok>
<br>
</center>

<!--	end of the content	-->
	<div include-HTML = "footer.html"> </div>
	<script> includeHTML(); </script>
</body>

</html>
